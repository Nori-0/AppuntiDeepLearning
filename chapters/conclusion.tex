\chapter*{Conclusioni}

Questa raccolta di appunti per poter essere al passo coi tempi dovrebbe essere aggiornata praticamente ogni mese, poiché la velocità alla quale questo settore di ricerca si muove, è impressionante e sarebbe a dir poco impossibile raccontare tutto, essendoci sviluppi in qualsiasi direzione. Proprio per questo motivo il mio invito è sempre quello di essere curiosi e voler approfondire le proprie conoscenze attraverso la lettura dei paper pubblicati ed addentrarsi sempre più in profondità, stimolando la propria curiosità. Ho cercato in questi appunti di ridurre al minimo l'eccessiva formalizzazione dei concetti, in modo tale da poter rendere di più semplice comprensione argomenti che sono tutto fuorché semplici, mi auguro di essere riuscito nel mio intento (ben consapevole che i formalismi siano necessari in alcuni momenti), cercando di distanziarmi da quel rigore formale, di cui la produzione accademica il più delle volte è piena, proprio poiché il target verso cui si è direzionati è tutt'altro. Auguro a tutti voi lettori di riuscire ad avere un bellissimo proseguimento nelle vostre vite accademiche e non, e spero dal profondo del cuore che questi appunti possano esservi tornati utili in una qualche maniera, sperando non diventino obsoleti solo dopo qualche mese dalla conclusione della loro scrittura. Non smettete mai di andare a fondo nelle cose.